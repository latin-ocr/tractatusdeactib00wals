54 Tractatus [GU ΚΥ,

gatum axioma ex Apostolo depromptum (Rom. iii. 8.) ζ
Numquam smzt facienda mala, nt eveniant bona-'⁹ Sic
mentiri tibi non licet, ne ad vitam quidem hominis
salvandam. Ita v.g. Gury.1

143. Haec tamen sic prolata mirari quis poterit qui
animadverterit conditionem istam omnino deficere in
casibus haud paucis in quibus nihilominus, secundum
illorum etiam TT. sententiam, causam utriusque effectus
ponere omnino liceat. Sit exemplum illius qui, quum alia
se tuendi media desint, glandem in injustum vitae ag-
gressorem ex sclopeto emittat, ut illum occidendo suam
vitam conservet: id quidem licere omnino constat;
neque tamen bonus hujus actionis effectus, ut vitam
nempe suam conservet, obtinetur nisi mediante effectu
malo, id est, morte aggressoris.

144. Et quidem conditio ista reipsa gratis exigitur.
Quod enim attinet ad doctrinam Apostoli, atque ad
axioma ex ea depromptum, haec quidem respiciunt
tantum eos qui malum aliquod morale faciunt seu, aliis
verbis, peccant, propter bonum secuturum: sicut v.g. in
exemplo a Gury allato. Itaque patet argumentum illud
hic afferri omnino extra rem ; haec enim ipsa est quaestio
hic solvenda, an, et quatenus, peccet ille qui causam in se
licitam ponat, ex qua malus effectus sequatur. Atque
plane ex dictis constat id non semper esse peccatum.
Sic v.g., ut exemplo antea allato utar, moraliter malum
seu peccatum non est glandem ex sclopeto emittere in
injustum vitae aggressorem ita ut ille occidatur; neque
enim praeceptum Non occides intelligi debet nisi de iis
casibus in quibus non est justa causa occidendi.1

145. Attamen negandum non est quin causam utrius-
que effectus ponere aliquando saltem illicitum fiat ex

 

¹ Vid. Gury, Part. i. n. 9.
2Vid. Crolly‚ De Juslitia, Vol. iii. nn. 178 et seq.; Carriere, De
Justz'tz'a, Part. ii. n. 176. Atque vid. infra, n. 447 et seq.

