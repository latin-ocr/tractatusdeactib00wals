86 Tractatns [GURY „

ARTICULUS IV.
DE OPPOSITIS VOLUNTARII ET LIBERI.

212. Quoniam duo, ut supra (n. 35.) vidimus, ad
voluntarium requiruntur, advertentia intellectus atque
voluntatis consensus, ideo voluntario adversari dicuntur
ea omnia quibus unum aut alterum ex his duobus
minuitur aut tollitur. Ejusmodi impedimenta voluntarii
solent quatuor recenseri: ignorantia, concupiscentia,
metus, et vis seu violentia.

ξ 1. Dc Ignorantia.

213. Definitio. Ignorantia, sensu latiore sumpta,
est absentia scientiae in subjecto sciendi capaci, Quod si
agatur de subjecto sciendi incapaci, sive sit omnino
atque ex sua natura incapax, ut vg. lapis, sive sit
incapax tantum ratione cujusdam statuS, temporis, etc.
ut vg. infans, amens, etc.‚1 absentia scientiae non dicitur
ignorantia, ne hoc latiore quidem vocis sensu.

214. Ignorantia, sensu strictiore sumpta, est absentia
seu carentia scientiae subjecto debitae. Dicitur 1Ο absentia,
quo convenit cum definitione jam exposita. Dicitur 2Ο
carentia, quae vox significat rem, quae desit, ejusmodi
esse quae aliquo modo debeat adesse. Itaque 3⁰ dicitur
scientiae subjecto debitae, quae clausula complectitur non
solum illud debitum seu obligationem quae ex praecepto
oritur, sed etiam debitum illud quod adest quoties res
de qua agitur ita convenit subjecto ut imperfectio seu
defectus censeatur ea carere: sicut vg. si vir nobilis
ignarus sit artis scribendi. Sic igitur sacerdos proprie
dici potest ignorare Theologiam Moralem; quod si
rustico deest illa scientia, hoc dici nequit ignorantia,

 

lVid. Laymann, Lib. 1. tract. ii. n. [ς Reiffenstuel, leeoZ. fitoral„
Tract. i. dist. i. n. 35. cap. iv.

