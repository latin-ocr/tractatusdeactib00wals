n. 9.] de Actibus Humanzs. 65

sese dedant: quia jam dzrecte occiderentur innocentes,
licet eorum occisio ad alium finem ordinaretur.

171. ‘⁴ Requiritur ergo, ut licite fiat, quod neque ut
finis, neque ut medium, eligas aut velis directe talem
occisionem, secl solum indirecte, volendo causam, non
propter conjunctionem quam habet cum tali effectu, sed
cum alio, nempe cum occisione nocentis quem aliter
offendere non potes : tunc enim Vis actionem prout con-
juncta est cum alio effectu licite volibili, ad quod per
accidens est quod connexa sit etiam cum alio effectu,
quem licite velle non potes.''

172.- Quum vero ex hactenus dictis satis constet
ingenio haud parum acuto opus esse, ut omnes ejusmodi
qui oriri possint casus sic resolvantur, operae pretium est
investigare an regula aliqua generalis inveniri possit, qua
adhibita quis facilius dignoscere valeat utrum in singulis
casibus liceat actum perficere ex quo sequatur mors in-
nocentis aut alius ejusmodi effectus quem directe inten-
dere non liceat.

173. Quod, ni fallor, satis facile dijudicari potest si
haec regula adhibeatur z—Censeatur actum, de quo
agatur, perfici, et tamen per miraculum impediri quo-
r'ninus malus effectus eveniat, deinde (a) si bonus effectus
'nihilominus obtineri potest, constat malurn effectum non
esse medium illius consequendi, et ideo, quod ad hanc
conditionem attinet, licere causam ponere: si vero (b),
deficiente malo effectu, effectus bonus non potest obtineri,
constat e contrario malum effectum esse medium illius
consequendi, et ideo causam ponere non licere.

174. Sic V.g. in exemplis hactenus traditis, hac regula
adhibita, statim perspicitur illicitum esse causam ponere,
in casibus nn. 165, 170 recensitis, atque e contrario licitum
esse, quod ad hanc conditionem attinet, causam ponere,
in casibus recensitis nn. 164, 167, 168, 169.

175. Eademque adhibita regula, haud difficile erit
F

