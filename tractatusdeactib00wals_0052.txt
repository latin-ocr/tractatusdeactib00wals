36 T ractatus [GURY,

natura, quum infra1 fuse agendum sit, hic satis est
utrumque caput doctrinae jam traditae exemplis illus-
trare. Sic vg. constat (a) illicitum esse tegulas in viam
publicam projicere, praeviso periculo detrimenti transe-
untibus inferendi; nec minus constat (b) principi ali-
quando licitum esse bellum gerere, etsi animadverterit
plurima eaque gravissima damna inferenda esse civibus
omnino innocentibus.

97. Hic igitur quaeritur utrum, ut effectus sit in causa
voluntarius, sufficiant conditiones duae nn. 93, 94. ex-
positae, an insuper requiratur tertio ut actionis adjuncta
ejusmodi sint, ut agens, quum adverterit ad effectum
secuturum, ideo teneatur abstinere quominus causam,
etsi in se omnino licitam, ponat ?

98, Hic triplicem viam TT. ineunt. Alii enim statuunt
conditionem hanc tertiam requiri : alioquin, aiunt,
dicendum esset, quod sane durus esset sermo, peccata
hominum esse voluntaria in Deo, qui quidem, iis plane
praevisis, hominem tamen condidit liberum, atque
peccandi potentia praeditum. Alii e contra docent
sufficere conditiones nn. 93, 94. expositas: alioquin
aiunt, dicendum esset, quod sane omnino absonum
videtur, vulnus inflictum ab eo qui alterius pectus trans-
fodiat gladio, posse non voluntarium esse dummodo
licite agat, mg. si agitur de milite qui hostes in praelio
sic interimit 3 quod vero attinet ad rationem allatam ab
iis qui tertiam insuper, ut jam dictum est, conditionem
exigunt, hi quidem TT. fatentur peccata hominum
utique dicenda esse in Deo voluntaria, sed negant locu-
tionem illam, si exponatur genuinus sensus verborum
ita ut notio culpae excludatur, aliquid reipsa incommodi
prae se ferre.

99. Alii denique, quorum sententia fere omnium est

² Vid. infra, nn. 114—191.

