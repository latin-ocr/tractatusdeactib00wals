n. 5.] de Actibus Humanzs. 21

66. Horum praecipua sic exhibent AA.‹ Primum.
Tacens consentire censetur si agatur de ejus favore aut
commodo: non autern si agatur de ejus incommodo seu
praejudicio. Itaque si aliquo tibi promittente, donante,
etc„ non contradicas, censeris acceptare : item si aliquis
pro te praesente nec contradicente fidejubeat, censeris
ratum habere. Si quis vero cupiat rem sibi ab altero
donari, aliter dicendum est3 et ideo vg. si quis velit
puellam ad matrimonium contrahendum obligare, illa,
si taceat, non ideo censetur consensum praebere, quum
agatur de ejus obligatione. Secmzdo. Tacens consentire
censetur si consentire nolens teneatur negare vel contra-
dicere: non item si respondere aut contradicere non
teneatur. Ita, sedens in concilio, capitulo, etc., si
iniquae constitutioni, aut electioni non reclamet, ubi
utiliter id fieri possit, in eam consentire judicatur.
Tertio. Princeps vel Praelatus, sciens rem fieri et silens,
consentire judicatur, si contradicendo possit id quod fit
impedire sine periculo scandali aut alius hujusmodi mali ε
secus vero si sine hujusmodi incommodo illud impedire
non possit. Sic Praelatus sciens fieri aliquid contra
leges, aut aliquid quod sine licentia ejus fieri non debeat,
si taceat et toleret, quum commode contradicere possit,
censetur tacite consentire vel licentiam dare: ejusque
licentiam, consensum, ratihabitionem, subditus praesu-
mere potest. Ita Laymann,l Sporer,2 et alii AA.
communiter.

67. Voluntarium est 90 actuale, virtuale, vel habituale:
quae divisio, praesertim quum agitur de intentione
requisita in sacramentis conferendis aut suscipiendis,
maximi momenti est3 eodem enim sensu sumuntur voces,
intentio actualis, virtualis, eto, in Tractatu de Sacra-
mentis adhibitae, ac voces voluntarium actuale, virtuale,
etc„ quas hic exponere suscipimus.

1 Lib. 1. tract. 2. cap. iii. n. 3. ² Tract, 1. cap. 11. n. 27.

