n. 2 5.] de Actibus Humanis, Ι 5 3

'intensione et vehementia, idque propter delectationem
vel difficultatem quae in actu externo reperitur 3 quanto
autem moralis actus voluntatis est intensior et vehemen-
tior, tanto est melior vel pejor. Insuper (b) qui vult
facere aliquod opus et reipsa facit, continuat actum
voluntatis quousque opus perfecerit, ideoque diutius
quam alius qui simul resolvisset facere idem opus et
propter aliquod impedimentum non fecisset3 quo autem
actus voluntatis est diuturnior, eo est melior vel pejor.
Atque (c) saepe contingit ut horno occasione actus
externi repetat seu renovet actum internum, quem toties
non renovasset si actum externum non fecisset.

408. “Hinc est quod regulariter ille plus boni faciat
plusque mereatur, aut gravius peccet et plus demereatur,
qui reipsa faciat actum externum, quam qui tantum
habet voluntatem efficacem faciendi. Sed illud aug-
mentum bonitatis vel malitiae, meriti vel demeriti, non
provenit ex aliquo quod est in ipso actu externO, verum
ex aliquo alio quod ejus occasione supervenit, scilicet ex
majore intensione vel duratione actus interni aut ex
ejusdem repetitione et multiplicationes*

409. Quae quidem exemplo sic praeclare illustrat
Arriaga :2—-“ Facile est in absentia dicere, ⁴ Ego libenter
tolerabo pro Christo martyrium, ignem, rotas, verbera,
glaciem, etc.'; at quum venitur ad rem ipsam, et
vehemens calor urit, aut frigus torquet, aut discerpuntur
membra, alia sane apparent ea tormenta quam primo
fuerant repraesentata3 ideoque constat intensiorem, sor-
tiorem, et consequenter longe magis meritoriam, requiri
voluntatem ad ea tormenta aequanimiter perferenda,
quam fuerit sufficiens in choro aut in cella coram cruci-
fixo ad priorem volitionem seu propositum. Hoc ex

terminis videtur notum, et hoc capite non est dubium

¹ Perin, Tr. de Act. Humana. Quaest. 4. art. iv. x} 2.
2 ln 1. 2. S. Thomae, Tr. de Act. Humanis, Disp. 16. sect. iv. n. 24.

