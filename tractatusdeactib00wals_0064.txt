48 Tractatus [GURY,

buerit, eo abusuros esse ad se inebriandos (effectus
malus)? Num liceat uxori Missam die festo audiendam
praetermittere (causa), posthabitis Ecclesiae praecepto
ac gratiis ex Missa audita accipiendis (effectus malus),
ut sic (effectus bonus) impediantur peccata mariti quem
blasphemias emissurum praevideat si ipsa e domo exeat
ad Missam audiendam? An liceat alicui glandem ex
sclopeto in in justum vitae aggressorem emittere (causa),
ita ut, aggressore occiso (effectus malus), ipse in-
columis (effectus bonus) evadat?

125. Ex quibus patet principium de quo hic agitur
ejusmodi esse debere quod adhiberi possit (a) sive causa,
de qua agatur, sit aliquid facere, ut ug. vinum alicui
praebere, bellurn inire, etc.; sive sit aliquid omittere,
ut vg. Missam non audire. Item (b) sive sit causa per
se, ut vg. glandem ex sclopeto in aliquem emittere ita
ut occidatur; sive sit causa per accidens, ut vg. quum
caupo praebet vinum quo hospites ad se inebriandos
abutuntur. Denique (c) animadvertendum est hic non
esse sermonem de bono aut malo tantum morali ,· sed
de bono aut malo sive morali sive physico. Sic v.g.
effectus bonus, de quo agitur, aliquando est bonum
temporale, ut in exemplo cauponis; aliquando est
bonum spirituale, ut in exemplo uxoris qui domi manet
ne exiens marito praebeat occasionem blasphemandi.

126. His igitur praemissis, exponendae sunt quatuor
conditiones n. 122. recensitae, atque investigandum est
quatenus reipsa requirantur.

127. Itaque primo statuitur ipsam causam debere
bonam esse vel saltem indifferentem, seu aliis verbis ejus-
modi quae nulli legi adversetur. Neque enim, ut ex
verbis patet, potest quaestio hic esse nisi de causa quae
in se spectata saltem indifferens, et ideo licita, sit. De
hac igitur prima conditione dubium esse non potest.

128. Insuper secundo vix opus est ut demonstretur

