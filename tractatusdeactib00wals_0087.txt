n. 9.] de Actibus Humanis. 7 1

etiamsi in peccato sit ministraturus, si non est alius qui
sine peccato ministret.’'

189. Regula Septima. Ratio minor sufficit si agitur
de illis qui nullo officii munere istud malum praecavere
tenentur, quam si agitur de iis quorum munus est illud
praecavere. Sic v.g. causa quae sufficit ut ceteris liceat
arma praebere iis qui praevidentur iisdem abusuri ad
furtum aut ad homicidium patrandum, nequaquam
sufficit ut hoc liceat satellitibus aut aliis ministris
justitiae.

190. Regula Octava. Denique minor sufficit ratio si
causa, de qua agitur, est aliquid lege praeceptum, quam
si est aliquid omnino sponte suscz'piqndu772. Exemplum sit
alicujus qui praevideat se non posse e domo egredi ad
Missam audiendam, quin alii praebeat occasionem pec-
candi, quum agitur (a) de die festo in quo Missam audiri
praecipitur, aut (b) de aliquo alio die quo, nullo urgente
praecepto, Missam audire voluerat. Etenim TT. statu-
unt (a) charitatem vix unquam obligare ad praetermit-
tenda ea quae lege praecipiantur, adeo etiam ut quaevis
vfere ratio, v.g. vel leve incommodum, sufficiat ad ejus-
modi obligationem, quoties adsit, tollendam ; at vero (b)
omnino consentiunt hanc virtutem haud raro obligare
ad praetermittenda ea, etiam pietatis, opera quae nulla
lege praecipiantur, adeo ut si alteri praebeatur occasio
peccandi, ea praestare non liceat, nisi ratio aliqua gravis
ab illa obligatione excuset.l

191. Hactenus de obligatione quam supra (nn. 82, 99.)
memoravimus. Quae omnia qui fusius exposita atque
exemplis illustrata videre cupiat, adeat prae ceteris,
Laymann‚ Lib. 2. tract. iii. cap. 13 ; SancheZ, In praecept.
Decal„ Lib. 1. cap. 7; Lacroix, Lib. 2. De Charilam,

 

 

1 Vid. v.g. S. Alph„ Lib. 3. tract. 3. De Praeceplo Clzam'latz's, nn. 5ο et
seq. ; Gury, Part. i. nn. 235. 236.

