nn. 5, 6.] de Actibus Humanis. 29

87. Resolves.-—1⁰ In eodem actu haberi potest volun-
tarium in se, voluntarium in causa, atque involuntarium
tum privative sumptum tum positive seu contrarie.
Exemplum: Titius inimicum suum Caium aggreditur
cum periculo laedendi etiam Paulum, Caii socium, quem
cernit illum comitantem3 glande, praeter utrumque,
ferit Martinum ac Sempronium quos ibi esse neque
videt neque suspicari potest. Sic Caius percutitur ex
voluntario in se ,· Paulus, ex voluntario in causa,-
Martinus et Sempronius, sine ullo voluntario: quod si
Titius est animo ita affectus ut unum ex iis, vg.
Martinum‚ haud aegre percuteret si cognosceret eum
adesse, alterum vero Sempronium percutere omnino
nollet, Martinus percutitur ex involuntario tantum
privative sumpto, Sempronius vero, ex involuntario
insuper positive seu contrarie.

2⁰. Qui inductus aliquo motivo violat praeceptum sub
gravi culpa obligans, etiamsi animo sit ita affectus ut, si
abesset motivum illud, praeceptum non violaret, et ideo
transgrediens illud aegre agat, tamen ponit actum sim-
pliciter voluntarium (n. 58.), et ideo, in materia gravi,
graviter peccaminosum ; agit enim cum plena advertentia
intellectus atque cum voluntatis consensu perfecto.
Hujusmodi tamen actus est z'nvolmztarins secundum quid
(nn. 47, 58.), et ideo minus culpabilis evadit.1—Qu0d si
motivum illud ita in agentem influat ut rationis usum
valde perturbet, atque advertentiam relinquat tantum
semiplenam (quod quidem aliquando fieri potest, ut
infra, agentes de Metu, videbimus), peccatum est tantum
· veniale : immo, ut ibidem videbimus, actus, qui ita per-
ficitur, omnino a culpa immunis est, si usus rationis sit
ita perturbatus ut agens nullo modo ad actus inhones-
tatem advertat.

 

 

 

¹ Vid. S. Alph.‚ Lib. 2. art. ii. n. 21 ; Sporer‚ Tract. 1. cap. ii. n. 51.

