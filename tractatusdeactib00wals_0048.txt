32 Traclalus [GURY,

ξ 4. De Voluntaria z'n Causa.

88. Praenotanda.—Praetermissis caeteris speciebus,
voluntarii, in quibus nulla invenitur difficultas specialis
hic agendum est de voluntario in cansa.

89. Ejusmodi voluntarium, etsi non est voluntatis
objectum formale seu expressum, illius tamen objectum
verum est, adeo ut aliquando possint agenti etiam in
culpam imputari ea quae hoc tantum modo voluntaria
sint. Sic vg. ut quis reus ebrietatis censeatur, necesse
non est ut expresse seu in se intenderit hunc sui actus
effectum ; satis enim est si praevidens ebrietatem secu-
turam, nihilominus biberit, v.g. ob solam bibendi
voluptatem.

90. Quaestiones duae hic exsurgunt : 1², quaenam con-
ditiones requirantur ut aliquid censeatuY‘voluntarium in
causa .· ἐξ, quaenam requirantur ut queat insuper in
culpam imputari ?

91. His quaedam praemittenda sunt de praecipuis
speciebus causarum : quae quidem plurimae sunt. Etenim
causa est

1⁰ Immediata vel mediata. Prz'or est ea quae effectum
producit nulla alia causa interveniente ; v.g. glans
plumbea, qua, ex sclopeto emissa, quis vulneratur,
immediata causa est vulneris sic inflicti. Posterior est ea
quae effectum non producit nisi alia causa interveniente 2
vg. in eodem exemplo, ille qui glandem ex sclopeto
emisit est vulneris causa mediata.

2⁰ Principalis vel instrumenlalz's. Prior est ea ex qua-
effectus primario dependet, ut vg. scriptor ; posterior ea
est quae a causa principali movetur et regitur, ut vg.
calamus)

3⁰ Physica vel moralis. Prior est ea quae effectum

 

² Ita Tongiorgi, lnstit. Phil„ Lib. ii. n. 264.

