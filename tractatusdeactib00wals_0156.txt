Ι 40 Tractatus [GU R Y,

stabilitur praesertim ex eo quod regula moralitatis
habere debet vim obligandi; eatenus enim quis peccat
recedens a regula, quatenus aliquid facit aut omittit ad
quod e contrario omittendum aut faciendum obligatur.
Jamvero natura rationalis non habet vim obligandi
seipsam ; obligatio enim non potest provenire nisi a su-
periore, neque natura est superior sui ipsius. Dicendum
igitur est primariam moralitatis regulam esse legem
aeternam Dei; neque enim alia est regula creaturas
universas obligans.1 Unde ait S. Thomas,2 ‘³ Augustinus
in definitione peccati posuit duo: unum quod pertinet
ad substantiam actus humani, quod est quasi materiale in
peccato, quum dixit, ‘dictum vel factum vel concupitum' ,-
aliud autem quod pertinet ad rationem mali, quod est
quasi formale in peccato, quum dixit, ‘contra legem
aeternam.⁷ ’'—Atque alibi dixit S. Augustinus ;3 “ Neque
peccatum erit, si quid erit, si non divinitus jubeatur ut
non sit.'’

372. Quum vero morales sint actus haud pauci qui
nec praecipiuntur nec prohibentur, “juverit hic obser-
vasse, quum universe dicitur supremam regulam morali-
tatis esse legem aeternam Dei, sumendam hanc esse non
strictissime, quatenus (a) solam legem praeczpz'entem
ac prohibentem complectitur; sed paullo latius, prout
comprehendit (b) etiam legem mere suasivam, seu
consilium, majusve Dei beneplacitum, de aliqua actione,
citra tamen voluntatem illius ad hanc nos obligandi, et
(c) mere permissivam, qua Deus objectum solummodo
non prohibet, neque praecipiens, neque suadens, ut fiat:
quamvis enim neutra harum sit lex proprie ac rigorose
accepta, utraque tamen regulare potest actus aliquos
morales; quum et ille qui divina sequitur consilia,

¹ Ita AA. jam citati.
‘³ Summa, Ι, 2, Quaest. 71. art. 6.
³ De Peccat. Merit. et Remiss., Lib 2. cap. 16.

