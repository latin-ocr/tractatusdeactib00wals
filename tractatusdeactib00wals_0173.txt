n. 2 5.] de Actibus Humanis. 15 7

scentiam seu desiderium ejusmodi rerum ex se nihil mali
habere, reipsa, quamvis duobus his Decalogi praeceptis
plane contrarium, apud Judaeos tempore Christi Domini
percrebuisse: quod satis patet ex verbis n. 415. citatis,
quibus error iste reprobatur.

420. Argumentantur Scotistae 2⁰:— Si vera esset
sententia Thomistarum‚ is qui haberet voluntatem
efficacem occidendi mille homines, aeque graviter pec-
caret ac si eos revera occideret3 atque is qui haberet
voluntatem efficacem alendi mille pauperes aeque mere-
retur ac si de facto eos aleret: quae tamen affirmare
omnino absonum est.

421. Quae huic argumento responderi solent sic
tradit auctor jam citatus :—“ Respondeo . . . admittendo
talem aeque graviter peccaturum dummodo habeat volun-
tatem vere efficacem, seu ex qua revera sequeretur
occisio mille hominum si nullum esset impedimentum. . .
Idem est de voluntate alendi mille pauperes . . .

422. “Sed notandum est ejusmodi voluntates saepe
esse inefficaces licet ut efficaces apprehendantur,· quod
provenit ex eo quod nostrae voluntatis affectus non sit
nobismetipsis satis cognitus, et revera saepissime depre-
hendimus, adveniente tentatione, debilem parumque
efficacem esse voluntatem nostram, quam tamen antea
credideramus efficacissimam ε idque accidit S. Petro, qui
putabat se efficaciter velle Christum sequi etiamsi cum
illo mori debuisset, quod volebat quidem, sed non
adhuc tam efficaciter quam putabat, quando quidem tam
cito et tam facile postea lapsus sit.’''

423. Accedit alia responsio; satis enim ex antea
dictis2 constat malitiam aut bonitatem interni actus, si
non per se, saltem per accidens, tribus modis supra
expositis, augeri ex eo quod actus externus perficiatur.

 

¹ Perin, Quaest. 4. art. iv. z} 3, obj. 10.
2 Vid. supra, nn. 406-409.

