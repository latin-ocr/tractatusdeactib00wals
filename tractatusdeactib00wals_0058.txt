42 T ractatus [GURY,

alicujus Horae [Officii Divini recitandae] quando con-
sueto tempore illam non recitat, vel quando aliis negotiis
vel studiis nimis occupatus est, praevenire debet modum
aliquem vel signum quo memoria excitetur, et tunc si
per negligentiam hoc omitteret, posset illi ad culpam
[ut in causa voluntaria] imputari oblivio.”—-Vix tamen
opus est animadvertere carentiam advertentiae, seu
oblivionem, ne hac quidem ratione posse voluntariam
effici nisi ob praeviam cogitationem qua agens reipsa
adverterit se posse, hujusmodi media adhibendo, eam
praecavere. Unde Suaresius rem sic prosequitur :l
“potest autem haec ipsa occasio, seu necessitas
praeventionis, facile propter solam inadvertentiam
omitti.'’

111. Denique de secunda hac conditione (n. 104.)
hactenus exposita, duo insuper animadvertenda sunt.
Primum ,¹ etsi, ut effectus sit culpabiliS‚ satis est eum in
confuso praevideri, minor tamen culpa est in eo qui
effectum tantum sic praevidet, quam in alio qui eundem
distincte praevideat ; etenim profecto minus inhonestum
est se committere periculo alicujus mali efficiendi, quam
illud facere ex quo praevideatur malum istud esse certo
secuturum.

112. Secundo animadvertendum est hanc conditionem
haud minus requiri2 etsi causa, de qua agatur, sit aliquid
ex se illicitum; sive enim causa ex se licita est sive
illicita, eodem modo valet ratio n. 94. tradita. Sic v.g.
in eo qui libere se inebriat vino quod nescit esse venena·
tum, etsi voluntarium est peccatum ebrietatis, mors
tamen inde secutura non est voluntaria, quia nullo modo
est praecognita; item qui die Dominica summo mane se
inebriat, non praevidens sic fore ut Missam non

 

¹ Tract. de Reltgione, Tr. iv. Lib. 4. cap. xxviii. n. 4.

’Δ vid. Lacroix, Lib. ι. n. 752. et alia loca ibid. citata. Cf. Suarez, Tr.
df Censuris, Disp. 4. sect viii„ n. 13; Billuart, Tr. de Temperantia, Diss.
vl. nrt. ¹2.

