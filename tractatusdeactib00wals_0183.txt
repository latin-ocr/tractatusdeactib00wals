n. 26] de Actibus Humanis. 167

456. Principium.—Ex morali objecto honesto aut
inhonesto desumitur primaria actus moralitas.

457. Ex supra dictisl patet morale objectum constare
ex iis omnibus ex quibus actus ita constituatur ut ad
aliquam virtutem aut vitium pertineat. Jamvero‚ ut ait
Gury,2 moralitas quae actioni ex hujusmodi objecto
inest concipitur ante omnem aliam, quae sive ex fine,
sive ex circumstantiis, provenit. Sic vg. primaria
moralitas furti in eo consistit quod res aliena aufertur
domino rationabiliter invito, quae sane inhonestas con-
cipitur ante omnem aliam, quae provenit sive (a) ex
fine, vg. ex eo quod quis furatus est eo animo ut vendita
re furtiva vinum emat ad se inebriandum, sive (b) ex
circmnstantiis, v.g. ex eo quod rem sacram furatus est.

458. In principio enuntiando dictum est moralitatem
actus desumi ex objecto honesto aut inhonesto ‚· nam, ut ex
dictis n. 437. patet, quoties objectum indifferens est,
desumenda est actus moralitas ex fine aut ex circum-
stantiis, quae hoc casu dicuntur ingredi rationem objecti
moralis. Vid. exempla supra ibidem tradita.

459. Supra (n. 443.) vidimus, quod satis quidem ex
jam expositis patet, objectum ex quo moralitas actus
desumatur non esse objectum remotum, seu rem circa
quam actus versetur, sed proximum objectum ; quod, ut
vidimus, nihil aliud est quam actus substantia, atque
bonum, malum, aut indifferens est, prout voluntas circa
objectum remotum versetur modo regulis moralitatis
conformi aut difformi.

460. Ideoque, ut rem illustrat Perinf* amare Deum est
ex objecto bonum; non quia Deus sit ens infinite
perfectum, sed quia regulis moralitatis conforme est

¹ Vid. nn. 437, 438.
2 Part. i. n. 26.
3 Tracl. de Acl. Humanis, Quaest. 4. art. ii. ᾧ 1.

