1 02 Tractatus [GU RV,

deinde ab ebrio fiunt. Jamvero hic inquirendum est
utrum, et quatenus, idipsum dicendum sit de iis quae,
modo n. 256. exposito, conjunguntur cum actibus ali-
cujus qui, sive vincibiliter sive invincibiliter, ignoret ea
esse ita cum actibus suis conjuncta. Quibus praemissis,
slt

259. Principium I. Ignorantia vincibilis non tollit
voluntarium.

260. Quod quidem ut demonstrent TT. argumentari
solent ex eo quod, quum ignorantia hujusmodi sit volun-
taria,1 voluntarii erunt effectus qui ex ea profluunt.
Haec tamen ratio, ut notat Suaresius,2 respicit ea tantum
quae fiunt ex ignorantia antecedente (n, 241.), quae cansa
est ut fiant ; at vero principium intelligi debet non solum
de hujusmodi ignorantia, sed etiam de ea quae dicitur
concomitans, quae nullo modo est causa eorum quae ab
agente fiunt: sic vg. “ si quis occidat hostem, putans se
occidere feram, non facta sufficienti diligentia ad vitan-
dum homicidium, quod sine dubio imputatur ei ad
culpam [ut plane non posset fieri nisi esset voluntarium]‚
etiamsi illa ignorantia concomitans sit 3 nam etsi ille esset
animo ita virtualiter dispositus quod, si sciret ibi esse
hominem, non interficeret, nihilominus propter negligen-
tiam culparetur ut homicida: ergo non minus culpandus
est eo quod ita sit affectus quod, si sciret, libentius
occideret.''3

261. Principium igitur potius stabiliendum est ex eo
quod agens, si vincibiliter ignoret ex suo actu proven-
turum esse effectum aut circumstantiam de qua agatur,
id aliquo modo suspicatur, seu in confuso (n. 94.)
apprehendit; neque enim aliter potest ignorantia esse

1 Vid. supra, nn. 225-227.
2 Tract. de Voluntaria, Disp. 4. sect. ii. n. 19.
Suarez, ibid. n. 3. Vid insuper ibid. n. 19, supra citatum.

