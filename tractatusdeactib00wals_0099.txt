nn. 1 1, 12.] a'e Actibus Humanis. 83

libertatem a coactione sufficere, et ideo negabant liberta-
tem a necessitate requiri, ad merendum aut ad demeren-
dum, in hoc statu naturae lapsae.

204. Doctrinam Catholicam stabilire adversus hos
errores ad Theologiam Dogmaticam spectat. Vid. AA.
in Tractatu de Gratia. Hic tamen abs re non videtur
quaedam capita argumentandi indicare.

205. Itaque res conficitur 1⁰ ex Scripturis;² etenim
multis in locis affirmatur, aut aliis modis haud minus
diserte indicatur, omnino ex ipsius hominis arbitrio
pendere, etiam in praesenti statu naturae lapsae, ut bene
aut male agat. Sic vg. (Deut.‚ XXX. 19.); “Testes
invoco hodie coelum et terram, quod proposuerim vobis
vitam et mortem, benedictionem et maledictionem :
elige ergo vitam, ut et tu vivas et semen tuum.’'——-Item
(Josue, xxiv. 14, 15.): “ Nunc ergo timete Dominum et
servite ei . . Sin autem malum vobis videtur ut Domino
serviatis, optio vobis datur .· eligite hodie quod placet.''—
Iterum (Eccli.‚ xv. 14); ·‘ Deus ab initio constituit
hominem, et reliquit illuni in mann consilii sni. Adjecit
mandata et praecepta sua: si volueris servare mandata,
conservabunt te . . . Ante hominem vita et morS‚
bonum et malum ; qnod placuerit ei, dabitur z·ll2·.”—-At-
que (ibid. xxxi. 8-11.): “Beatus dives qui inventus est
sine macula, et qui post aurum non abiit ; nec speravit
in pecunia et thesauris, Quis est hic, et laudabimus
eum? Fecit enim mirabilia in vita sua. Qui probatus
est in illo, et perfectus est, erit illi gloria aeterna: qui
potuit transgyedi et non est transgressas, facere mala et
non fecit. Ideo stabilita sunt bona illius in Domino: et
eleemosynas illius enarrabit omnis ecclesia sanctorum.”
—Neque haec, ut patet, intelligi possunt de hominibus
a coactione tantum liberis, subjectis vero necessitati: nam
si voluntas, sive coactione sive necessitate, ad unum deter-

¹ Vid. Murray, Tract. de Gratia, u. 18.

