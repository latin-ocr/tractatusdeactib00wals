TRACTATUS
DE ACTIBUS HUMANIS.

Ι. Quum Theologia Moralis versetur in actibus humanis
dirigendis, exordium tractationis nostrae ab ipsis Immanis
actibus ducemus. Agendum igitur hic nobis erit 1⁰ de
notione, 2⁰ de elementis, 3⁰ de moralitate actuum human-
orum.

2. Praemittenda tamen videtur brevis quaedam ex-
positio facultatum animae humanae, atque nexus quo
inter se connectuntur. Sit igitur,

PROOEMIUM,

DE FACULTATIBUS ANIMAE HUMANAE.

3. Duplex in homine distinguendum est facultatum
genus : (a) facultates cognoscendi, quibus animus notitiam
capit objectorum quae ei exhibentur, apprehendens alia
ex iis esse bona et ideo eligibilia‚ alia vero esse mala et
ideo rejicienda : (b) facultates appetendi, seu appetitus,
quibus animus fertur in ea objecta quae apprehenduntur
ut bona, a caeteris vero refugit.1

4. Utrumque insuper genus complectitur facultates
duas; alteram, quae homini curn brutis communis est,
alteram homini propriam. Sic primo distinguuntur
duae facultates cognoscendi ,· sensus et intellectus. Quibus
duo respondent appetimss sensz'tz'vus seu inferior, quo

 

 

¹ De his vid. Tongiorgi, Instit. philosophicae, Lib. iii. nn. 267 et seq.
B

