n. 15.] de Actibus Humanis. 1 13

290. Sic 1⁰, ratione intensitatis, est gravissima, gravis,
et levis. Gravissima dicitur ea quae adeo vehemens est
ut usum rationis omnino perimat. Gravis dicitur ea quae
animum ita perturbat ut usum rationis, etiamsinon tollat,
notabiliter tamen impediat. Levis denique dicitur ea
quae rationis usum vix perturbat.

291. Quae divisio ut intelligatur, notandum est concu-
piscentiam in actum humanum influere avertendo
intellectum ab iis perpendendis motivis quae ab objecto
concupito retrahant, atque sic efficiendo ut vividius et
intensius apprehendatur id omne quod in eodem sit de-
lectabile: quae quo magis efficiuntur, eo magis, ut patet,
impeditur rationis usus qui requiritur ad perfectum
voluntarium.

292. Concupiscentia 2⁰, ratione modi quo pendeat ex
actibus voluntatis est antecedens vel consequens: quae
voces eodem sensu hic intelliguntur quo jam sunt ex-
positae in divisionibus ignorantiae recensendis,1 Antece-
dens igitur ea est quae ordine causalitatis antecedit
omnem voluntatis consensum, adeo nempe ut neque z'n
se, neque in cansa, voluntaria sit. Consequens dicitur ea
quae voluntatis actum subsequitur, sive (a) ex eo quod
voluntas directe et ex industria excitat illurn appetitus
motum, qui ideo erit voluntarius in se, sive (b) ex
eo quod voluntarie fit aliquid ex quo sequitur
ejusmodi motus, qui ideo erit in cansa voluntarius
si adsint conditiones supra (nn. 92-100.) recen-
sitae. Exemplum concupiscentiae antecedentis est
in eo qui ex fortuito aspectu rei turpis movetur ad
delectationem carnalem, aut qui movetur ad desiderium
vindictae ex eo quod quis ignominia eum afficit. Con-
cupiscentia consequens, ut patet ex ejus definitione jam
tradita, duobus modis esse potest: altero (a), quo est

¹Vid. supra n. 240.

