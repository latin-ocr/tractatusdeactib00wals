142 Tractatus {GURY’

erat lege libere condita: atque in lege evangelica, eadem
ratione extrinsece malum est v.g. SS. Eucharistiam in
una tantum specie, sive panis sive vini, consecrare, aut
carnes feriis sextis manducare3 namque in his casibus
res inhonesta non est nisi quatenus adversatur legi quae,
sive a Deo sive ab Ecclesia, omnino libere condita est.
Leges sic latae dicuntur positivae—Non solent quidem
TT. tam communiter loqui de extrinseca honestate seu
bonitate,· tamen satis commode potest hac locutione
designari bonitas eorum quae ideo tantum sunt bona,
quod, quum ex se sint omnino indifferentia,¹ legislator
aut alius superior ea praeceperit aut saltem consilium
dederit ut fierent : sic vg. hac ratione moraliter bonum
est, sed tantum extrinsece, servare silentium in ordine
religionis praescriptum.

376. Quum igitur malitia eorum quae tantum extrin-
sece mala sint, omnino pendeat ex libera voluntate
legislatoris ea prohibentis, plane sequitur legislatorem
posse, si ita velit, legem suspendendo, abrogando, eidem
derogando, aut in ea dispensando,2 efficere ut ea quae
sic tantum prohibita sint, omnino licita evadant. Eorum
vero quae intrinsece mala sunt, malitia est immutabilis
et inseparabiliS‚ quae, quum ex ipsis rerum essentiis
profluat, ne ab ipso quidem Deo potest tolli aut mutari.

377. His expositis, solvendae sunt difficultates quae
urgeri solent adversus sententiam n. 371. expositam.
Itaque

378. OBJICITUR 1⁰ quod etiamsi nulla esset lex

 

¹ Sic v.g. Collet, de iis quae possunt esse materia, seu objectum, legis
praecipientis, ait: ‘⁴ Haud necesse est ut legis materia sit intrinsece honesta,
sed sufficit ut sit honesta extrinsece, id est, ut ad finem honestum, scilicet
bonum commune, referri possit. Hinc lex humana non solum virtutis,
vg. temperantiae, actus imperare potest sed et multa praecipere quae de
se sunt indffzrentia.'' (De Legibus, Cap. 5. art. i. sect. 2.)

2De vocibus hic adhibitis vid. Tract. de Legibui.

