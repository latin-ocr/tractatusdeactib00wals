n. 29] de Actibus H amanis. 179

dum concurrit quatenus honestum est, seu, aliis verbis,
quoties honestas medii est fundamentum utilitatis ejus ad
finem assequendum.

500. Quod si medii honestas non sit fundamentum
utilitatis ad finem assequendum, satis patet honestatem
ejus, quatenns praecise medium est, non esse tribuendam
agenti, (quum reipsa non sit directe volita), nisi insuper
eliciat actum qualem supra n. 495. memoravimus, quo
medium intendat, non solum ut medium, sed etiam ob
propriam ejus honestatem. Quo sensu ait Sporer,1 si
aliquid, etsi moraliter bonum, minime tamen attenta ejus
bonz'mte, arriperetur praecise ut medium utile ad aliquem
finem bonum, vg. abstinentia a vino ad tuendam
castitatem, fatendum erit actum habere unam ettotam
bonitatem ex fine, nullam vero ex medio electo.

501. Hactenus de primo casu, in quo actus ex objecto
bonus ob bonum finem fiat.

502. Deinde (b) si finis est malm, vg. si quis jejunat,
orat, etc„ solum ob vanam gloriam, actus omnino malus
est.

503. Hoc constat 1⁰ ex Scripturis 3 nam Christus
(Matt. vi. 5), loquens de Pharisaeis, qui legis opera
faciebant ut viderentur ab hominibus, ait: ‘⁶ Amen dico
vobis, receperunt mercedem suam.'' Jamvero nisi prava
intentio finis actionem totam vitiaret, potuissent merce—
dem aliquam a Deo expectare. Ergo prava intentio
hujusmodi efficit ut mala sit actio tota.

504. Eodem spectant alia Christi verba quae in eodem
capite, vv. 22, 23, leguntur: “Lucerna corporis tui est
oculus tuus. Si oculus tuus fuerit simpleX, totum corpus
lucidum erit : si autem oculus tuus fuerit nequam, totum
corpus tuum tenebrosum erit.'' Etenim corpus hic
significat actionem seu opUS, oculus vero intentionem

 

 

¹ Sporer, Tract. 1. cap. iii. n. 14.

