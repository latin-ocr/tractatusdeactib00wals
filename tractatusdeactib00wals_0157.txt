nn. 22, 23.] de Actibus Humanis. 141

operetur bene et honeste,· et qui facit quod sibi a Deo

mere permissum esse intelligit, actum ponat moralem,

quamvis nec bonum moraliter, nec malum, sed z'ndzffe-
rente7n.’'¹

373. Antequam solvantur difficultates quae adversus
doctrinam traditam urgeri solent, praemittenda sunt
quaedam de duobus modis quibus actus potest esse
moraliter bonus aut malus; (ιι) intrinsece seu ab in—
trinseco ,· et (b) extrinsece seu ab extrinseco.

374. Itaque (a) intrinseca bonitas aut malitia dicitur
ea quae, quum ex ipsis rerum essentiis profluat, nullo
modo pendet ex liberis actibus cujusquam legislatoris.
Sic vg. intrinsece mala sunt ea quae ita disconveniunt
naturae creaturae rationalis, aut fini ad quem asse-
quendum a Deo constituta sit, ut non possit Deus ea non
prohibere; Deus enim, quum sibi contradicere nequeat,
necessario vult ut creatura rationalis semper agat modo
naturae conformi, et ideo se abstineat ab iis omnibus
quae adversentur dignitati naturae, aut fini ad quem
assequendum constituta sit. Quae sic necessario a Deo
prohibentur, dicuntur prohiberi lege aeterna ac naturalis
E contrario quaedam sunt adeo conformia naturae
rationali ut fieri non possit quin Deus ea approbet atque
fieri velit: quae dicuntur intrinsece honesta seu bona.
Sic v.g. intrinsece mala est blasphemia, aut odium Dei ;
intrinsece vero bonus est actus religioniS‚ aut amoris
divini.

375. Deinde (b) extrinseca malitia dicitur ea quae non
provenit nisi ex actu libero legislatoris, sive Dei sive
hominis. Sic vg. in lege vetere malum erat, at tantum
extrinsece, servilia opera die sabbati peragere; neque
enim id inhonestum erat nisi quia a Deo prohibitum

 

¹ Rassler, Norma Rati, Disp. 1. quaest. i. n. 20.
2 De Lege Naturali, vid. infra, in Tract. de Legibus.

Ο

