n. 9.] de Actibus Humanis. 67

178. Itaque quoniam hic agitur de principio tradendo
generali, quo comprehendantur casus omneS‚ quotquot
verbis principii exprimantur, et ideo non debet recenseri
conditio aliqua nisi quatenus reipsa in quovis casu requi-
ratur, plane necessarium erat, ut satis demonstrant ex-
emplum n. 143. traditum et alia hactenus exposita, a
communi TT. loquendi modo aliquatenus saltem
recedere.

179. Principio sic exposito, tradendae sunt regulae
quaedam, quarum ope facilius quis poterit in singulis
casibus judicare num adsit ea ratio proportionale gravis
quarn exigit conditio secunda. At primo animadverten-
dum est hic non esse quaerendam regulam universalem
qua possint resolvi casus omnes quotquot oriantur ;
etenim ii, ut ait Billuart,1 infinitis prope modis diversifi-
cantur, ideoque opus est ut res, magna saltem cx parte,
arbitrio prudentium et communi hominum sensui relin-
quatur. Quae ita statuuntur, de casibus saltem saepius
occurrentibus, TT. tradunt in singulis Moralis Theologiae
tractatibus, partim quidem in Tractatu de Charitate, ubi
exponitur communis obligatio charitatis supra (n. 116.)
memorata, partim etiarn in Tractatibus de Justitia, de
Temperantia, de Virtute Religionis, de Sacramentis, etc.
etc„ in quibus exponuntur speciales obligationes ibidem
memoratae. Convenit tamen hic tradere quaedam hujus
rei capita magis obvia.

180. Regzcla Prima. Praeter ipsius humanae libertatis
usum, necessitatemque commercii inter homines servandi .
alia non requiritur ratio ut licite fiat id ex quo praevide—
atur periculum alicujus mali secuturi, quoties (a) peri-
culum istud non sit probabile, aut (b) causa tantum remote
concurrat ad effectum malum.2—Secus enim vix unquam

 

¹ Τν. de Justitia, Disp. 8. art. xiii. ᾗ 6.
2Vid. Laloux‚ Tr. a'e Act. Humanis, Part. ii. cap. 4.

