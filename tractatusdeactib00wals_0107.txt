n. 13.] dc Actibus Humanis. 91

dicitur, si omissa sit diligentia tantum ejusmodi quam
homines, nisi vigilantissimi, adhibere non soleant.l

229. Ignorantia quaedam graviter culpabilis dici so-
let crassa et supina: neque tamen TT. inter se consen-
tiunt in his vocibus exponendis. Unde investigandum est
quo sensu intelligi debeant: quae quaestio magni
sane momenti ideo efficitur quia in jure canonico statui-
tur ignorantiam, etsi culpabilem, excusare a censuris
incurrendis, “dum tamen ignorantia crassa non fuerit,
aut supina.” (Cap. Ut animarum, 2, de Constitutionibus,
in 6⁰.)

230. Hic duae sunt TT. sententiae. Prior statuit
ignorantiam crassam, seu supinam, esse eam quae exorta
sit ex negligentia graviter culpabili, adeo ut quaevis
ignorantia graviter culpabilis hoc sensu crassa seu supina
dicenda sit. Altera vero duos distinguit gradus igno-
rantiae graviter culpabilis, prout negligentia (a) est
valde gravis aut gravissima, adeo ut diligentia omnino
modica, aut etiarn fere nulla, ad ignorantiam depel-
lendam sit adhibita, aut (b) est simpliciter gravis, adeo ut
notabilis quidem sit diligentiae carentia, quae tamen ad
gradum jam recensitum non pertingat : haec igitur sen-
tentia ignorantiam crassam seu supinam intelligit eam
solam quae ex negligentia valde gravi aut gravissima
exorta est : “ exemplo res clarior fiet: ponamus, pensata
rei gravitate secundum arbitrium prudentium, diligentiam
necessariam ad non peccandum debere esse ut decem ‚·
si quis tamen apponat diligentiam ut duo, aliquam
quidem diligentiam apponit, sed adeo exiguam ut quasi
pro nullo reputetur, et sic peccabit ex ignorantia crassa
seu supz'ua .· alter vero apponit diligentiam ut sex, et ille
peccabit mortaliter, non tamen ex summa negligentia,
quia propius accedit ad diligentiam necessariam ad non

 

⁷ ¹Vid. Suarez. Tr. de Censuris, Disp. 4. sect. viii. n. 43 Laymanm
Lib. 1. tract. 1i. cap. iv. n. 5.

