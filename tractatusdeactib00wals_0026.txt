10 Tractatus [GU RV,

habitualis est, ideoque potest intellectui inesse sine ulla
rei cogitatione actuali; advertentia vero cogitationem
actualem denotat.

32. Divisio. Advertentia duobus modis distinguitur.

33. Dividitur 1⁰ subjective, seu ratione ipsius actus, in
plenam et semiplenam. Plena est cui nihil ex parte
intellectus deest quominus actus advertendi perfecte
eliciatur ; quando v. g. quis evigilans, sui compos, alio
non distractus, ad rem attendit. seinz-'plena est cui
aliquid deest ex parte intellectus quominus perfecte
eliciatur actus advertendi, v.g. quando quis de re aliqua
cogitat nondum plene e somno excitatus, haud sui
compos, alio distractus, etc.

34. Dividitur 2⁰ objectiva seu ratione rei quae menti
exhibetur, in distinctam et confusam. Distincta dicitur
advertentia quum res clare apprehenditur; confusa,
quum res non apprehenditur nisi modo ambiguo et
obscuro. Sic v.g. qui veneni poculum inimico praebet,
praevidens fore ut ille veneno poto moriatur, distincte
advertit ad effectum hujus actionis, mortem nempe
alterius secuturam; effectus vero advertentiam tantum
confusam habet qui praebet venenum, incertus utrum
lethale sit an non, adeo ut, etiarnsi advertat ad periculum
mortis secuturae, tamen nesciat utrum mors reipsa
eventura sit, an aliud tantum malum morti inferius, ut
v.g. infirma valetudo.

ARTICULUS 11.

DE VOLUNTARIO.
ξ Ι. De Definitione Voluntarii.

35. Definitio, Voluntarimn est id qnod provenit a
volzmlate cum praevia advertentia intellectus.

36. Dicitur 1⁰, id quod provenit a voluntate, seu quod
voluntate, ut causae ejus, tribui potest. Haec tamen
prior definitionis clausula ab aliis TT. strictius. ab aliis

