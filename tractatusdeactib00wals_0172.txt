156 Tractatus [GU RY,

quam brevissime exhibeantur argumenta quibus contra
innituntur Scotistae, atque praecipua saltem capita
eorum quae ad ea refellenda proferri solent.

417. Itaque 1⁰ argumentantur Scotistae ex eo quod
actus externi et interni diversis praeceptis Decalogi pro-
hibentur: sic septimo praecepto prohibetur furtum, atque
decimo praecepto furti desiderium. Similiter sexto
praecepto prohibetur externus actus impudicitiae, cujus
rei desiderium seu voluntas prohibetur praecepto nono.

418. His tamen ex altera parte respondetur actum
internum et externum “prohiberi diversis praeceptis, non
quia habent diversam malitiam . . verum ut populus
rudis, qualis erat Israelitieus, intelligeret non tantum
actum externum, sed etiam desiderium rei illicitae, etsi
ab actu externo separatum, esse malum : alias opus non
erat istos actus diversis praeceptis expresse prohibere}
quia dum actus externus prohibetur [quod fit in aliis
praecepti5‚ vg. in primo, quo prohibetur idololatria ; et in
quinto, quo prohibetur homicidium] implicite prohibetur
actus internus; nam si actus externus sit malus et
prohibitus, internus actus, qui circa illum versatur, etiarn
malus est, quum versetur circa objectum malum : unde
in aliis praeceptis solus actus externus expresse pro-
hibetur, internus vero tantum implicite . . . Ratio
autem quare Deus speciali praecepto prohibuerit volun-
tatem adulterandi et furandi, potius quam voluntatem
vg. occidendi, est quod copula carnalis et bona fortunae
sunt res quae solent ab hominibus maxime concupisci,
eo quod sint valde allectivae, copula carnalis quidem
propter sensualem delectationem, et bona fortunae
propter eorum utilitatem, quod non habet locum in
iis quae per alia praecepta prohibentur.''1

419. Ad quam expositionem confirmandam abs re non
erit animadvertere opinionem qua statueretur concupi-

 

1 Perin, Τν. de Act. Ilumam's, Quaest. 4. art. iv. ξ 3. obj. 1⁰.

