n. 9.] de Actibus Humanis. 51

securius procedere quam consulendo nostrum lumen
naturae, quid nempe consuluissemus auctori naturae,
si nos in consilium adhibuisset, antequam sciremus de
casibus qui eventuri aliquando essent.’'

133. Quibus luculenter expositis, auctor ille eruditus
ac subtilis rem totam sic conficit. Generalis regula
honestatis et inhonestatis fundata in ipsa natura est
haec :—-Illud est licitum quod, sensu exposito, ad bonum
et felicem statum humani generis expedit licere, seu aliis
verbis expedit a Deo hominibus permitti. Porro quid sit
expedire ad hunc finem, ex terminis notum est; quum
enim expedire ad aliquem finem sit plus boni quam mali
ad finem afferre, ideo expedire ad statum supra dictum
est plus boni quam mali afferre ad statum illum efficien-
dum ac conservandum. Ita Haunoldus.1 -

134. In his perpendendis praetermittendum non est
incommodum illud ex quavis obligatione imposita pro-
veniens, nempe peccandi occasiones multiplicari, propter
quod fieri omnino non potest quin plura inter homines
peccata patrentur.2

135. Insuper TT. hic merito animadvertunt haud
unice inspiciendum esse commodum vel incommodum
oriturum in casea particulari ex eo quod illud, de quo
agatur, in illo casu fieret aut omitteretur ,· nam insuper, et
quidem praecipue, ut ex dictis patet, inspiciendum est
utrum societati in universum spectatae ac generi scanzano
magis utile sit illud hominibus permitti an interdici.

136. Sunt enim actiones, ut ait Laloux,³ pro quibus
non videbitur esse ratio sufficiens si attendatur ad
casum particularem, adesse vero agnoscetur si attendatur
ad generalitatem casuum. Sic v.g. TT. unanimes
statuunt licere injustum vitae aggressorem occidere,
quum alia media conservandae vitae desint, idque etiam

 

1 lbid. Vid. etiam Lacmix, Lib. 5. De Pacatis, n. 48.
² De hoc argumento cf. Rassler, Norma lx'ecti, Disp. iii. n. 384.
3 Tract. <le Actibus Humanis, Diss. 8.

