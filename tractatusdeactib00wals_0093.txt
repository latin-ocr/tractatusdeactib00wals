n. 10.] de Actibus Humanis. 77

recensitae. Sic vg. in exemplo allato, etiamsi defectus
advertentiae proveniat ex eo quod quis a Missa abfuerit
die Dominica, quando parochus Missam celebrans nun-
tiavit diem festum in eadem hebdomada eventurum,
nequit tamen voluntaria, ne in causa quidem, censeri
omissio diei festi servandi, quae inde provenit, nisi aliquo
modo ille adverterit ad periculum hujusmodi effectus
ex culpabili Missae omissione oriturum. Vid. supra,
n. 112.

12⁰ Voluntariae1 sunt blasphemiae, impudicitiae, rixae,
aut injustitiae, quae in ebrietate fiunt, quando praevideri
possunt (n. 108.); atque vix fieri potest quin satis,
quantum ad hoc sufficit (n. 94), ad illa advertant ii
quorum est consuetudo talia in hoc statu peragendi.2

13⁰ Non peccat belli dux qui tempore obsidionis, ad
arcendum hostem, incendat agros, etc„ etsi damnum
haud exiguum inde patiantur incolae innocentes ; neque
si incendat turrim, in qua simul cum hostibus forte
peregrini includuntur belli non participes. Nam in
utroque casu actus, ex quo damnum istud profluit,
bonus est aut saltem indifferens; atque adest agendi
ratio proportionate gravis, eadem nempe qua licitum est
ipsum bellurn inire. Non tamen licet delectari in damno
civibus inde proventuro, nee ullo modo illud intendere,
ne ut medium quidem finis assequendi; neque enim
damnum revera ejusmodi medium est, sed potius est
malum aliquod simul eventurum ex actione quae
perficitur solum ob alterum effectum, damnum hostibus
infligendum, qui aeque immediate ex ea provenit.3

14⁰ Non peccat sacerdos qui ministret Communionem

 

 

 

lQuae sequuntur (Resolv. 120-170). paucis quibusdam aliquatenus im-
mutatis, fere ad verbum exscripta sunt ex iis quae tradit Gury (Part. i.
n. 10, Resolv. 20-70).

2Vid. Lacroix, Lib. 5, Tracl. dc peccatis, nn. 30 et seq.

³Vid. supra, nn. 159, 165, 173.

