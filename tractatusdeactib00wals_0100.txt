84 T ractatns [GURY‚.

minaretur, haud minus veritati repugnarent tot Scriptu-
rarum dicta, quae homines exhibent ab omni istiusmodi
determinatione immunes.

206. Idem 2⁰ ostendit ratio theologica quarn sic pro-
fert S. Thomas: “Haec opinio [eorum qui docebant
voluntatem hominis ex necessitate moveri ad aliquid
agendum] est haeretica; tollit enim rationem meriti et
demeriti in humanis actibus. Non enim videtur esse
meritorium vel demeritorium quod aliquis sic ex neces-
sitate agit quod vitare non possit . . . Non solum
contrariatur fidei, sed subvertit omnia principia philo-
sophiae moralis. Si enim non sit liberum aliquid in
nobis, sed ex necessitate movemur ad volendum, tollitur
deliberatio, exhortatio, praeceptum, et punitio, et laus,
et vituperium, circa quae philosophia moralis consistit,”²

207. Unde Tridentinum‚ canone supra (n. 200.) citato
sententiam Novatorum, ipsorum verbis expressam,
damnavit ut haereticam. Neque Jansenistae reipsa
eludunt anathema Tridentini. Concilium enim, definiens
doctrinam Catholicam‚ declarat se loqui de libertate
veri nominis, atque negat “rem esse de solo titulo,'' aut
“titulum sine re.'’ Porro vix potuit, verbis aptioribus
uti ad excludendam sententiam quarn postea Jansenistae,
etsi, ut videtur, ad hanc damnationem evitandam, ex-
cogitarunt.2 Neque igitur mirum est a Romanis Ponti-

 

1 De Malo. Quaest. 6. art. unic.

2 Neque Jansenistae reipsa alio sensu quam Novatores negabant liberum
hominis arbitriun1; namque ne ipsi quidem Novatores negabant hominis
voluntatem immunem esse a coactione. Quod patet v.g. ex verbis ipsius
Lutheri: (Lib. dc Servo Arbitrio) “ Sequitur nos necessario operari ; neces-
sario dieo, non coacte. . . . Voluntas mera lubentia, et pronitate, ac
sponte sua, vult et facit, non coacte, pro natura voluntatis, quae si cogeretur,
voluntas non esset ; nam coactio potius est, ut sie dicam, 7zolmztas.’' Atque
Calvinus (Lib. 2. de Libero Arbitriofi “Si coactioni opponitur libertas,
liberum esse arbitrium et fateor et constanter assevero, ac pro haeretico
habeo quisquis secus sentiat. Si hoc,i11quam‚ sensu liberum vocetur,
quia non cogatur aut violenter trahatur externo motu, nihil moror.'' De
his vid. Permue, Praelcct. Theologicae‚ Tr. de Gratia Christi, n. 282,
not-a 2⁰ ; Billuart. Tract. de Act. Hunc„ Dist. ii. art. 43 Murray, Tract. de
Gratia, Disp. vii. nn. 12-54.

