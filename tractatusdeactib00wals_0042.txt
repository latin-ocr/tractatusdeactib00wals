26 Tractatus [GURY,

78. Atque insuper, ut argumentatur Mastrius‚¹ si vera
esset ea sententia Lugonis, jam cessaret quaestio de
intentione virtuali3 immo haec esset impossibilis, quia
semper adesset aliqua actualis intentio, quamvis tenuis
et confusa.

79. Quarta denique est sententia Mastrii, qui‚agnoscens
quidem requiri praesentes actus voluntatis, dum actiones
externae perficiuntur virtute actualis voluntarii prioris,
negat tamen requiri novam aut continuatam cognitionem
intellectus, adeo quidem ut minime inferri liceat hos
actus voluntatis non elici, ex eo quod agens ad eos non
advertat. Quomodo autem censeri possit fieri ut voluntas
sic toties agat sine actibus intellectus repetitis, sic
Mastrius, Doctorem suum Scotum secutus, exponit.
“Dicendum est voluntatem habere ordinate suas voli-
tiones in ordine ad finem, primo intentionem finis, postea
electionem mediorum, tandem usum et executionem per
media ordinata quando plura sunt ; quibus correspondent
actus potentiarum inferiorum [v-g. externarum] cum
eodem ordine: potest ergo distrahi voluntas ab actuali
volitione finis, sed perseverare volitio respectu aliorum
hic et nunc, cum praescripto ordine, et sic finis intentio
virtute continuatur in volitionibus subordinatis ad quas
sequuntur actus imperati aliarum potentiarum .
Voluntas, supposita notitia prius habita, deinde exse-
quitur objecta ordinate volita, . . absque alia nova
vel continuata intellectus cognitione.''² Eandem sen-
tentiam amplectitur Struggl.·⁹'

80. Sed haec satis de quaestione speculativa. Quod
ad usum attinet, potius inquirenda est regula, si quae
sit, cujus ope dignosci possit quandonam, et quamdiu, in
singulis qui oriuntur casibus, voluntarium prius elicitum

¹ Disp. leeol. De Sacram. in Genere, Disp. 1. quaest. vii. n. 280.

2 Mastrius. ibid.
³ ΤΙιεοΙ. Utziversa, Part. 2. tract. x. disp. ii. quaest. 1. art. iii. n. ι

