46 Tractatus [GURY.

119. Etenim neutrum ex praeceptis n. 116. memo-
ratis, quum utrumque juris naturalis sit, censeri potest
obligationem ullam imponere nisi quam ratio ipsa
naturalis approbet, immo exigat ut imponatur: jamvero
tantum abest ut talis censeri possit obligatio istiusmodi
universalis, ut contra naturalis ratio declaret eam fore
jugum omnino intolerabile; nequeenim, si ista obligatio
existeret, cuiquam liceret ullam artem aut professionem
exercere, aut ullum munus exsequendum suscipere, neque
ullum posset inter homines commercium servari. Vix
enim quidquam est ex quo timendum non sit ne peri-
culum alicujus mali oriatur. Sane quidem, ut rem
illustrat Billuart,¹ ‘⁶ Christus et Apostoli non tenebantur
omittere praedicationem Evangelii, licet inde plura mala
secutura viderent3 rex non tenetur omittere bellum
caeteroquin justum, licet inde praevideat multos inno-
centes gravandos . . , et licite venduntur arma, licet
multi praevidentur iis abusuri.”

120. Quibus duobus constitutis, oritur quaestio, mo-
menti sane, quod ad usum attinet, maximi, undenam in
aliquo casu dignoscendum sit utrum licitum sit an illici-
tum id agere ex quo malum secuturum praevideatur?
Huc spectat principium illud notissimum quod tradere
solent TT. de causa ex qua profluunt effectus duo, alter
bonus, alter vero malus. In quo tamen exponendo
multum inter se discrepant z immo ne sibi quidem ipsis
satis constant quidam ex iis, qui, obliti, ut videtur, eorum
quae hic statuunt in principio enuntiando, illud postea
adhibent sensu omnino diverso.

121. Primo igitur proferendum est principium appositis
iis omnibus conditionibus quas communiter, praesertim
in hoc Tractatu de Actibus Humanis, apponere solent
theologi enuntiantes illud ut commune principium

 

¹ Tract. de Temperantia, Diss. vi. art. 12.

