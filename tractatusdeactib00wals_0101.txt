n. 12.] de Actibus H amanis. 85

ficibus Innocentio X. et Alexandro VII. damnatam esse
ut haereticam hanc tertiam e quinque Jansenii proposi-
tionibus : “ Ad merendum vel demerendum in statu
naturae lapsae, non requiritur libertas a necessitate, sed
sufficit libertas a coactione.’'

208. Accedunt propositiones quaedam aliae a Romanis
Pontificibus damnatae. Sic vg. inter propositiones Baii
damnatas a S. Pio V. et a Gregorio XIII. invenitur haec
39³: “Quod voluntarie fit, etiarnsi necessario fiat, libere
tamen fit ;'’ item 66³ : “ Sola violentia repugnat libertati
hominis naturali ;” atque 67³⁹: “ Homo peccat etiam dam-
nabiliter in eo quod necessario facit.” Verae igitur sunt
propositiones his contradictoriae, seu, aliis verbis, homo
liber est non solum a coactione sed insuper a necessitate.

209. De solvendis difficultatibus quas hic afferre solent
adversarii, videantur TT. qui de re dogmatica tractant.1

210. Quum ex dictis constet hominem esse eo sensu
liberum quod eligere valeat aut bonum morale aut malum
seu peccatum, inspiciendum est quo sensu TT. negent
potentiam peccandi esse de ratione, seu de essentia, liberi
arbitrii.

21 1. Rem sic tradit S. Thomas: “ Posse peccare non
est de ratione liberi arbitrii, sed consequitur liberum
arbitrium secandum quod est in natura creata.’' Et
quidem non profluit haec potestas nisi ex quodam
defectu seu imperfectione: neque enim voluntas potest
malum amplecti, nisi sit prius apprehensum ut sub aliqua
ratione bonum: et ideo non potest ipse Deus peccare,
neque Beati in coelis. Quoniam vero homines viatores
haud raro peccatum apprehendunt sub ratione boni,
ideo potentia peccandi omnino essentialis est arbitrio
libero sicut in hominibus invenitur.

 

 

¹Vi‹1.v.g. Perrone. Praei. leeol.‚ Tr. de Deo Creatore, Part. 3. De
Homine, Cap. 5. propp. 1, 2.; Tr. de Gratia Christi, nn. 267 et seq.;
Murray, Tract. de Gratia, Disp. vii. nn. 32 et seq.; Bellarminus, Contro-
versiae, De Gratia et Libero Arbitrio, Lib. 3. cap. 6.

