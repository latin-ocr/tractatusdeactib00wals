2 38 Tractatns de A ctibus Humanis.

referendi se explicite, et omnes suas cogitationes, affe-
diones, verba, et opera, in Deum, propter se dilectum.

691. “Neque enim contentus esse debet si semel in
die aut nonnunquam id faciat, sed crebro . . oportet
identidem ingeminare id animi sacrificium, longe gratius
Deo quibuslibet aliis obsequiis in materia virtutum
moralium, quanto charitas iis omnibus excellentior est,
et praestabilius homini offerre se ipsum cum omnibus
suis, quam aliquid rerum suarum . . .

692. “Haec etiam est regula inter omnes vitae
spiritualis traditas in sacris litteris longe nobilior, utilior,
securior, compendiosior, quae, si serio et perseveranter
servetur, hominem facile ac suavissime perductura sit ad
apicem perfectionis Christianae intra proprium unius-
cujusque statum, et subinde ad sublimem ac praestan-
tissimum gradum gloriae; si autem non servetur,
quamvis aliae adhibeantur, vix possit mediocris profectus
in vita spirituali obtineri&

FINIS.

