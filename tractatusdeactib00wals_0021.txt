n. 1.] de Actibus Humanis. 5

tamen intellectus imperio voluntatis resistit ita ut,
quantumvis conemur eum a cogitationibus quibusdam
avertere, id tamen efficere non statim valeamus.

15. Sic quoque voluntas imaginationi atquc sensitivo
appetitui tantum politice imperat : despotz‘ce vero, plerum-
que‚‘impe1·at externis corporis membris.

16. Quod ad intellectum attinet, animadvertendum
est haud posse fieri ut unquam a voluntate flectatur ad
cogitandum de aliqua re, donec prius in ipso aliunde
excitata sit aliqua hujus rei cogitatio. Unde axioma:
prima alicujus νεῖ cogitatio non subjacet imperio voluntatis.
Ratio patet ex antea (n. 7.) dictis. Antequam enim
voluntas valeat de re aliqua agere, vg. imperare ut
intellectus de ea re cogitet, necesse est ut objectum illud
sit prius ab intellectu apprehensum atque propositum
voluntati tanquam ipsi eligendum : porro vi terminorum
repugnat ut hi intellectus actus, quum utique cogi-
tationes sint, antecedant cogitationem quam intellectus de
re eadem primam concipiat: ideoque repugnat ut
voluntas suo imperio efficiat ut intellectus incipiat de
aliqua re cogitare.l

17. Ad primam ejusmodi cogitationem potest homo
(a) immediate a Deo moveri : ordinarie tamen excitatur
vel (b) per sensus exteriores, quum quis, audito vg. sonitu
campanulae ad missam vocantis, animadvertit diem esse
festum, cujus antea erat omnino oblitus; vel (c) sine
externorum sensuum operatione actuali, quum v.g.
memoria aut imaginatio, naturaliter concitata, rem
intellectui proponit.²

18. Quod si prima rei cogitatio fuerit aliquo modo in
intellectu excitata, tunc voluntatis potestati plane sub-
jacet imperare ut intellectus cogitationem prosequatur.

 

¹ Cf. Suarez, Tr. de Voluntaria, Disp. 6. sect. iv. n. 4 ; Laymann,
Lib. 1. Tract. 2. cap. ii. n. 103 Lacroix, Lib. v. n. 16 ; S. Alphonsus, Lib.

⁷2. Tract. de Peccatls, cap. 1. n. 4.
² Vid. Laymann, ibid.

