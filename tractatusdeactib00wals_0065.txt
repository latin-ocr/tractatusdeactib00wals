n. 8.] de Actibus Humanis. 49

requiri alteram conditionem, quae exigit rationem agendi
proportionale gravem. Etenim profectO, ut TT. notare
solent, naturalis ipsa aequitas quemque obligat ad mala
vitanda et ad praecavenda alterius damna, sive spiritualia
sive temporalia, saltem quoties id potest fieri sine damno
proportionate gravi ipsi obventuro.

129. Haec tamen conditio, ut rite intelligatur, longiori
expositione indiget. Notandum igitur est 1⁰ rationem
agendi proportionale gravem tum adesse censeri quum,
perpensis utriusque partis commodis et incommodis,
perspicitur incommodum oriturum ex imponenda obliga-
tione qua homines, in iis rerum adjunctis de quibus
agitur, tenerentur abstinere quominus causam ponerent,
majus esse quam cui aequivaleret bonum seu commodum
quod ex obligatione imposita proveniret. Sic v.g. in
exemplo cauponis n. 124. allato, perpendendum est ex
una parte incommodum lucri omittendi, atque ex altera
commodum ex obligatione, si existeret, proventurum,
nempe minui occasiones intemperantiae bibendi si vinum
sic vendere non liceret : quod si incommodum, utraque
parte perpensa, nimium sit, censetur esse ratio propor-
tionate gravis ut vinum sic vendere liceat.

130. Hic enim agitur de tradenda regula secundum
quarn prudenter judicari possit utrum actio aliqua,
spectato jure naturali, licita sit an illicita seu inhonesta.
Jamvero‚ etsi omnino statuendum est, quod latius infral
videbimus, actiones quasvis honestas esse aut inhonestas,
prout aeternae Dei legi conformes aut difformes sint,
censendum tamen non est hanc regulam moralitatisa
libera Dei voluntate pendere ; plurimae enim sunt
actiones, ut ibidem videbimus, quae ita naturae rationali
conveniunt aut disconveniunt, ut Deus easdem permit-
tens, approbans, aut prohibens, omnino necessario agat,

¹ Vid. infra. nn. 368, 371.

