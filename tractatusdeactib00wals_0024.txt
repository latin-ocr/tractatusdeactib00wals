8 T metatus [GURY‚

homine perficiuntur, aliter tamen quam speciali agendi
modo hominibus proprio, n. 23. exposito; ejusmodi sunt
actus infantium, dormientium, amentium, ebriorum,
atque aliorum quorumcunque qui rationis usu saltem
expedito carent; item indeliberati actus eorum qui
rationis usu pollent.

27. Divisio. Actus humanus multipliciter distinguitur.

1⁰. Elz'citus vel imperatus. Elicitus dicitur actus qui
consummatur in ipsa voluntate, ut actus amoris, odii,
desiderii. Imperatus dicitur actus qui imperante volun—
tate perficitur ab alia potentia, vel interna, ut actus
cogitandi, vel externa, ut actus ambulandi—VM. supra,
nn. 13-15. Prioris generis actus ideo eliciti dicuntur
quia eliciuntur ab ipsa voluntate: actus alterius generis
dicuntur imperati, quia voluntas eOS, haud ipsa quidem
elicit, imperat vero ab alia facultate, v.g. ab intellectu,
elici.1

2⁰. lutericus vel externus. Actus internus ille est qui
tantum internis animae potentiis perficitur, qualis v.g.
est actus cogitandi. Actus externus seu mixtus ille est
quem voluntas non perficit nisi per corporis organa,
qualis vg. est actus ambulandi.- Actus internus speci-
alius actus dicitur : actus externus dicitur potius actio.

3⁰. Bonus, malus, vel indifferens. Actus bonus seu
honestus dicitur ille qui positive conformis est regulis
morum, vg. parentes honorare ; malus, seu inhonestus,
qui regulis iisdem repugnat, vg. blasphemare ; indifferens
denique, qui regulis morum neque positive conformis est,
neque tamen repugnat, v.g. ambulare. De hac divisione
longior infra redibit sermo.²-—Actus bonus aut indifferens
dicitur etiam licitus ,· actus vero malus, illicitus.

1 De hac divisione vid. S. Thom., Summa, 1. 2. Quaest. 17; Suarez,
Tracl. de Voluntaria, Disp. 10.
² Vid. infra, cap. 3. art. 1. De Essentia Moralilalis, n. 368.

