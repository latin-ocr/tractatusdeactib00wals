2 3 2 T metatus [G U RV,

bonorum, sed de morali bonitate actuum alioquin
indifferentium.

673. Praetermisso igitur textu 1 Cor. x. 31, solvenda
est controversia haec theologorum ex aliis argumentis
supra (nn. 606-613. et nn. 616-651.) expositis, quae
quidem, ni fallor, si quis, studio partium ac praeconceptis
opinionibus depositis, perpendat, vix fieri potest quin,
quod attinet ad obligationem referendi actus in finem
ulteriorem, ut moraliter boni fiant, sententiam Scotis—
tarum, saltem ut longe probabiliorem, amplectatur.

674. Haec quidem de controversia hac celeberrima,
quod attinet ad argumenta quae a TT. unius vel alterius
scholae proferri solent. Restat vero ut quaedam sub-
jungamus de doctrina ipsius S. Thomae, ex quibus, ni
fallor, videbitur non solam (a) auctoritatem ejus a
Thomistis, praesertim recentioribus, immerito invocari
ad stabiliendam necessitatem relationis quam propug-
nant, atque ad confirmandam doctrinam qua ut otiosa,
et ideo ut peccata, damnant ea opera quae sine istius-
modi relatione fiant, scd etiam (b) videbitur Angelicum
ipsum Doctorem ulterius, ut ita dicam, quam Scotistae
hic progredi, quum non solum neget moraliter malos esse
actus qui ita fiant, sed e contrario doceat eos, nisi
aliunde vitientur, moraliter bonos esse, immo, si ab
homine justo fiant, meritorios esse praemii super-
naturalis.

675. En igitur ipsius D. Thomae verba, ex quibus
patet S. Doctorem haec quatuor docuisse: 1⁰ opera
quaevis quae ab homine fiant, v.g. loquendi, comedendi,
bibendi, ludendi, se recreandi, etc., etc., vel esse ex se
licita, quum servent medium justum, vel illicita, quum
per excessum aut per defectum a medio recedant:
2⁰ prioris generis opera, quoties fiant deliberate, non
solum licita esse, tanquam non mala (et tantum indi-ffer-
entia, ut statuunt Scotistae)‚ sed etiam esse moraliter

