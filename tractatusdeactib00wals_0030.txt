14 Tractatus [GU RY,

tribui rebus inanimatis; v.g. motus lapidis in terram
cadentis potest hoc sensu involuntarius dici ; haec autern
significatio vocis, ut ait Suaresius‚1 est valde impropria et
inusitata. Si privative intelligitur, significat absentiam
voluntarii z'n subjecto voluntarii capaci, vg. in homine.
44. At ne hoc quidem, nisi aliquid aliud addatur,
potest proprie involuntarium censeri; namque, ut anim-
advertit Alasia,2 latum intercedit discrimen inter non
voluntarium et involuntarium ,· etenim mm voluntarium
est ia' omne quod voluntas non vult, etsi tamen non adver-
satur voluntati; involuntarium vero proprie significat
id quod voluntati adversatur. Hoc sensu involuntarium
dicitur non tantum privative, sed et positive, seu con-
trarie, sumi. ¹

45. Divisio. Involuntarium, hoc sensu strictiore
sumptum, adhuc duplex distinguitur, involuntarium
simpliciter et secundum quid.

46. Involuntarium simpliciter illud est quod omnino
adversatur voluntatis determinationi, sive actuali sive
interpretativae‚ adeo nempe ut voluntas reipsa eliciat
contrarium actum, aut saltem eliceret si hic et nunc
agendum esset. Exemplum estin eo quem totis viribus
reluctantem latrones exspoliant: item in eo cujus
crumena, ipso plane inscio, surripitur. Prius, ut patet,
adversatur actuali voluntatis determinationi: alterum
adversatur voluntatis determinationi tantum interpre-
tativae,· neque enim voluntas hic contrarium actum
reipsa elicit, eliceret autem, si adesset rei advertentia.

47. Involuntarium secundum quid est illud quod volun-
tati repugnat aliqua exparte, sed non totaliter, adeo ut
voluntas reipsa illud amplectatur, non tamen sine qua-
darn renitentia. Sic vg. actus mercatoris qui, tempestate

 

¹ Tr. de Voluntaria, Disp. 2. sect. i. n. 1.
² De Act. Humanis, Diss. 1. cap. iii. n. 2.

