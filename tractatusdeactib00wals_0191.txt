nn. 28, 29] de Actibus Humanis. - 175

487. Itaque (a) si finis est bonus, ut vg. si quis iter
arripiat ut viam peregrino ῐτιόίθθῖ,1 aetus est bonus ; quia
saltem ex fine est regulis morum positive conformis : non
tamen alia ei inest bonitas nisi quae ex fine provenit;
quia ex hac sola ratione positive conformis regulis
morum est.

488. In hujusmodi actu, sicut supra de circumstantiis
notavimus,2 dicitur finis ingredi rationem objecti moralis.

489. E contrario (b) si finis est malus, v.g., ut rem
illustrat Gury,3 si quis canat ut alteri molestiam inferat,
ratione contraria ostenditur actum sic fieri malum, atque
ita quidem ut haec sola ei conveniat malitia, quae ex fine
provenit—Huc igitur quoque spectant ea quae jam
n. 458. notata sunt.

490. Denique (c) si finis est indifferens, v.g. si in eo qui
ambulat aut canit, indifferens censeatur haec agere ad
taedium temporis minuendum, actus vel indifferens vel
malus censendus est, prout quis, in controversia infra ex-
ponenda, cum Scotistis neget, vel affirmet cum Thomisfis,
hominem teneri, quoties deliberate agat, ulteriorem
finem honestum seu moraliter bonum sibi proponere.
Videantur igitur ea quae de actibus indifferentibus fuse
infra exponentur.4

491. QUAER. 20. Quomodo ex fine pendeat moralitas
actus ex objecto et circumstantiis boni ?

492. RESP. Tres, ut in priore quaestione, casus
distinguendo.

493. Itaque (a) si finis est bonus, ut v.g. si quis dat
eleemosynam ad satisfaciendum pro peccatis, actus,
quum duplici ex ratione positive conformis sit regulis
morum, duplicem ideo bonitatem habet, alteram ex
objecto aut ex circumstantiis desumptam, alteram ex

1 Vid. Gury, Part. i. n. 29, 40.
2 Vid. supra, n. 458.

3 Ibid.

⁴ vid. infra, nn. 588 et seq.

