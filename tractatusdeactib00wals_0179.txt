n. 26.] de Actibus Humanis. 163

intentio nempe finis, atque medii electio, sive haec
inspicitur quoad substantiam actus sive quoad circnm-
stantz'as, tamen expedit ut seorsim inspiciantur, quo
clarius dignoscatur quatenus unumquodque ex iis

moralitatem totius actus afficiat.

ἕ 1. De Objecto.

440. Definitio—Objectum in genere est z'd qnod
voluntati objicitur. Hic potest esse sermo de objecto
proximo aut remoto.

441. Objectum proximum est z'pSe actus quem voluntas
aut elicit aut imperat: si (a) latius sumitur, compre-
hendit, ut supra (n. 434.) expositum est, totum actum
voluntarium ; hic vero, (b) ut anteal dictum est, strictiore
sensu sumitur ad significandam tantum actus snbstan-
tiam, v.g. dare eleemosynam, furari, eto, etc„ circum-
stantiis quibusvis atque fine agentis sepositis.

442. Objectum remotum est illud circa qaod objectum
proximum versatum vg. pecunia, quae pauperi datur, est
remotum objectum largitionis eleemosynae3 res aliena,
quae a fure aufertur, est remotum objectum furti.

443. Divisio.—Object2mz proximum, de quo solum
hic agendum est, est bonum, malum, vel z'ndz'ffi2rens, prout
(n. 368.) conforme vel difforme est regulis morum.

444. Deinde bonum aut malurn potest esse vel intrin-
sece vel extrinsece, secundum sensum horum verborum
supra2 expositum.

445. Objecta intrinsece mala aliquando dicuntur esse
duplicis generis :3 prout (a) ejusmodi sunt quae recto

1 Vid. n. 435.

2 Vid. supra, nn. 373-376.

3 Vid. v.g. Gury (Part. i. n. 26.) qui trIa genera distinguit: illa autem
tria ad duo plane revocantur si omittantur ea quae tradit de dominativa

potestate Dei et hominis, quae quidem exponere hujus non est loci. Vid.
infra dicenda in Tract. de Legibus, in cap. De Lege Naturali.

